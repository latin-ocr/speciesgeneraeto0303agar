ΟΙιαιιυίηὶα. ΒοΤκΥοοΛκΡΕΔῐ. 151

paruit hujus organa fructifera eodem modo obvenire in
oaespitulos collecta; at, haud ut in aliis, lios caespitulos per
frondem sparsos, sed secus costalem regionem, in Ghauvinia
magis distinctam, dispositos. (Jai‘popliylla in Botryocarpa
quoad formam facilius quis diceret conformia, sive soros
generant, sive cystocarpia; et si recte de illis a me obser-
vatis in Chauvinia judicaverim, quoque phylla hujus soros
generantia quoad suam formam exteriorem convenire puta-
rem cum illis cystocarpia generantibus: eadem nimirum Vidi
sub forma folioli minutissimi subpeltatim affixi. Cystocar-
pium unicum in centrali parte hujus folioli immersum ob-
servare credidi, carpostomio paginam versus hiante. Ipsum
nucleum admodum minutum et, hinc tegre sectione facta,
observandum dicerem; an igitur rite evolutum observaverim
me nescire. Placentam observare credidi supra fundum
pericarpii, filis quibusdam anastomosantibus instructum,
parum conspicuam, quasi immediate ex cellulis anastomo-
santibus fasciculos filorum in globum conjunctos emitten-
tibus. Fila nuclei ita densa ut gemmidia externa interiores
partes circumcirca obtegentia dicerem. Nucleum‚ leviter sub
vitro superjacente compressum, demum paulisper distractum
vidi, et observare contigit ramos nuclei interiores, quoquo-
versum quasi a centro radiantes, intimis ramis articulos
paulo longiores offerentibus, extimis articulis magis obovatis;
demum mihi (nucleum dilapsum observanti) adparuisse di-
cerem nucleum potius referre typum, quem in Delesserieis
propriis dignoscere putavi, quam illum, quem in Nitophyl-
leis his typicum credidi.

Sporophylla‚ qualia soris instructa, obovato-peltata et
admodum minuta dicerem, quasi margine sterili et mem-
branaceo cincta, media parte adparenter magis carnosa ipsas
sphaerosporas fovente. In hac parte magis incrassata sphaero—
sporas nidulantes vidi, utraque pagina, suo soro instructa3
at hunc sorum non vidi (more N itophyllorum velut Botryo-
carpearum) gerere sphaerosporas cinctas suo fasciculo filorum
verticalium‚ sed inter cellulas, adparenter irregulariter com-
pressas, sphaerosporas sinc ordine bene conspicuo nidulantes.


Paraqlossum. Pmnmffl. 215

De Pteridiis scribens indicavi has formas tum gerere
costalem regionem frondis plus minus evolutam; quoad struc-
turam vero, (qualem a facie observatam) saltim in nonnullis
Speciebus hanc regionem mihi adparuisse non admodum
diversam a structura, quam in parte frondis alas consti-
tuente observaveram; cellulas nempe alarum esse rotundato-
angulatas, dum in costali regione cellulas vidi secus longi-
tudinem costae paulisper longiores. In Speciebus nonnullis,
magis conspicue alatis, alas percursas observavi venis, a
costali regione ad margines excurrentibus; interveniis vero
homaeocystideis, cellulisque horum sensim in cyclades cellu-
larum minorum disjunctis. Ubi vero in Pteridiis alae parum
evolutae obvenerunt, quoque Venas obsolescere monui. Praeter
hos vere, quasi exteriores structurae notas, principalem quen-
dam Pteridiorum characterem in structura frondis interiore
quaerendum assumsi; nimirum in evolutione systematis pro-
prii filorum tenuissimorum, quae in adultioribus partibus, et
praecipue in regione costali magis magisque evolvuntur;
quaeque in nonnullis fere totam regionem costalem ita per-
vadunt, ut aegre quispiam in caule et ima parte costalis
regionis primariam structuram Delesseriearum in partibus
ita mutatis recognosceret. Hanc transmutationem structurae
fieri evolutione systematis proprii filorum adparenter inter-
cellularium, quae anastomosibus cohaerent proprias cellulas
conspicue majores circumcirca cingentia; et has cellulas ——
quasi disjunctas spatiis plus minus conspicuis —- invicem
cohibent. In parte superiore et juniore frondis vix ulla
conspicua adsunt hujus strati indicia; in adultioribus partibus
flunt sensim evidentiora et in infima parte caulis adultioris,
ita totam frondem pervadunt ut plantam diversae omnino
structurae coram habere putares. Si igitur evolutionem hujus
strati rite perceperim, patet peculiarem structuram, in par-
tibus frondium juvenilibus vix conspiciendam esse, si quo·
que in infima adultiore parte ejusdem frondis admodum
conspicua adsit. Hinc quoque assumere posse credidi, ean-
dem in diversis Speciebus quoque plus minus evolutam ob-
venire posse. Quaerenti mihi quomodo reticulum hoc filo-
rum intercellularium oriatur, assumendum adparuit ejusdem


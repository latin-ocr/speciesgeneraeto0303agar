Grimzelh'a. Dssnssssssmffi. 199

usque ad apicem supremum dignoscere licet suis cellulis
elongatis contextam, inferne fieri magis conspicuam, cellulis
suis axilibus quoque sensim subdivisis; at, ut putarem, divi-
sionibus secus longitudinem ductis, id quidem in Specimi-
nibus exsiccatis paulo adultioribus sat conspicuum unicuique
adpareat. Qualem igitur structuram frondis concipere valui,
hanc congruentiam cun] Delesserieis, nec cum Nitophylleis
prodere, mihi sat conspicuum adparuit.

Cystocarpia vidi subglobosa‚ carpostomio producto, ut
putarem pro {etate (aut evolutionis gradu) plus minus pro-
minulo; strato pericarpii admodum tenui, et multo tenuiore
quam illud in Nitophyllis obvenire vidi. Ipsum nucleum
— qualem hunc in icone Harveyana depictum vidi, suis
filis fastigiatis, a nodo basali radiantibus, inferne sub cylin-
draceis, superne clavatis —— potius indicare affinitatem cuin
Nitophyllis quam cum Delesseriis facilius dixissem; attamen
structuram ejusdem me paulisper diversum observasse, hodie
dicere cogor. Qualem adparatum nuclei totum vidi, talem
dicerem cum eo Delesseriarum proxime convenire: a medio
fundo pericarpii quaedam cellulae anastomosibus conjunctae
emergunt, et ab his fasciculi plures filorum breviorum sur-
gunt, articulis brevibus sterilibus suffulti, apice in articulos
fertiles globoso-obovatos desinentes; ut hunc nucleum adul-
tiorem vidi, articulos inferiores steriles sensim invicem solu-
tos observavi aut anastomosibus paucis vix cohaerentes; et
hinc totum nucleum facilius quasi dilabentem. Mihi igitur
aliam structuram nuclei in Nitophyllis, aliam in Delesseriis
propriis esse assumendam hodie urgenti, vix dubium adpa-
ruisse confiteor Grinnelliam neutiquam Nitophylleis perti-
nere, sed evidenter Delesseriis propriis adproximandam esse
in dispositione Generum, naturae magis consentanea.

Ob gelatinosam substantiam frondis difficilius forsan
dijudicatur quomodo partes soriferae in planta vivente revera
constitutae adpareant. Specimina coram habui, in quibus
partem soriferam frondi adpressam vidi, et ejusmodi soro
magis evoluto, a facie inspecto, hunc facilius quispiam pu-
taret in ipsa pagina frondis expansum, suis sphaerosporis
majusculis, intercedentibus filis nematheciosis contextum.

